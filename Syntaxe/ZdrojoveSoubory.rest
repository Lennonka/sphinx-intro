Zdrojové soubory
================

Soubory ve formátu reStructuredText se nejčastěji ukládají s koncovkou
:file:`.rst`. Lze použít více různých koncovek, které nadefinujete
v konfiguraci projektu.

.. Tip:: Můžete například rozlišit soubory v "čistém" rST jako :file:`.rst`
   a soubory s jazykovými prvky Sphinxu jako :file:`.srst`.

.. Note:: Sphinx umí načítat i soubory ve formátu MarkDown.
   Viz :sphinx:`usage/markdown.html`.

Kódování
--------

Sphinx ve výchozí konfiguraci pracuje s **UTF-8**. Lze nastavit i jiné kódování,
ale je nutné, aby všechny zdrojové soubory byly uloženy ve stejném kódování.

Odsazení řádků
--------------

Syntaxe je založena na filosofii Pythonu,
tudíž **záleží na odsazení řádků** a je potřeba si to hlídat.

Někdy lze chybu v odsazení odhalit z chybového výpisu při buildu,
ale jindy nemusí být zcela zřejmé, kde se chyba vyskytuje.

Komentáře
---------

Do komentářů lze umístit obsah, který nechcete mít viditelný ve výstupu,
ale chcete ho mít na očích ve zdrojovém kódu.

.. code-block:: rst
   :caption: Ukázka komentáře

   .. text komentáře

      Tohle je stále ještě zakomentované.

   Tohle už je běžný odstavec.

.. caution:: Do komentářů se nedoporučuje vkládat informace důvěrného
   nebo interního charakteru, distribuují se totiž do HTML výstupů jako
   komentáře v HTML!

   Z téhož důvodu komentáře nesmí obsahovat sekvenci ``--``, což by
   zapříčinilo nevalidní syntaxi HTML.

   .. ??? nejde to vypnout?

.. text komentáře

   Tohle je stále ještě zakomentované.

.. tip:: Pokud potřebujete (ne)publikovat obsah na základě nějakých podmínek,
   např. pro různé konfigurace téhož systému,
   existuje pro to rozšíření *ifconfig*, o kterém se pojednává v pozdější
   kapitole.
